# -*- mode: mandoku-view; -*-
#+TITLE: 品茶要錄
#+DATE: 2015-08-24 23:17:54.453283
#+PROPERTY: ID KR3i0021
#+PROPERTY: BASEEDITION WYG    
#+PROPERTY: JUAN 書黄道輔品茶要錄後
<pb:KR3i0021_WYG_002-1a>¶
書黄道輔品茶要錄後¶
　　　　　　　　　　　　　　眉山蘇軾書¶
物有畛而理無方窮天下之辯不足以盡一物之理逹¶
者寓物以發其辯則一物之變可以盡南山之竹學者¶
觀物之極而游於物之表則何求而不得故輪扁行年¶
七十而老於斲輪庖丁自技而進乎道由此其選也黄¶
君道輔諱儒建安人博學能文淡然精深有道之士也¶
作品茶要錄十篇委曲微妙皆陸鴻漸以来論茶者所¶
<pb:KR3i0021_WYG_002-1b>¶
未及非至靜無求虛中不留烏能察物之情如此其詳¶
哉昔張機有精理而韻不能髙故卒爲名醫今道輔無¶
所發其辯而寓之於茶爲世外淡泊之好此以髙韻輔¶
精理者予悲其不幸早亾獨此書傳於世故發其篇末¶
云¶
